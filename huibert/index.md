---
layout: page
title: "Huibert"
description: "Graag maak ik je vrienden jaloers en je familie trots! ;-)"
active: huibert
header-img: "img/about-bg.jpg"
---

# Over mij

Een eigenzinnige en creatieve fotograaf, die jullie precies zó weet vast te leggen als jullie zijn.
Een fotograaf die speelt met licht, een schaterlach uitlokt tijdens de groepsfoto of juist op de achtergrond aanwezig is, ondertussen elk waardevol moment vastleggend. Een fotograaf aan wie je ziet dat hij van elke reportage geniet en er het mooiste resultaat uithaalt. Mag ik mij aan jullie voorstellen? Huibert, aangenaam!
 
 Mijn fotografie kenmerkt zich door passie en een verrassende stijl, zowel in de compositie als in de bewerking. Door regelmatig cursussen te volgen, vergroot ik mijn vakkennis en blijf ik op de hoogte van de nieuwste tips en trucs. Fotografie bij het eerste ochtendgloren, op een koude najaarsochtend, tijdens een zachte zomeravond of aan het eind van een wintermiddag, waarbij de sneeuw om ons heen dwarrelt … ik houd enorm van die uitdagingen! Ik maak daarom reportages door heel Nederland, maar ook graag daarbuiten.
  
  Graag stel ik hier ook mijn positieve en spontane vrouw Lianne voor! Zij helpt mij met raad en daad en dankzij de ‘korte lijntjes’ lopen zaken niet langs elkaar heen. Lianne beantwoordt de e-mail, houdt mijn agenda bij en assisteert waar nodig tijdens fotoshoots. Zodoende kan ik mij volledig focussen op de fotografie, hoeven jullie niet lang te wachten op een reactie en is er perfecte belichting tijdens een shoot.
