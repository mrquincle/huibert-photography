Maarten & Hanneke zijn beiden natuurliefhebbers, dat komt goed uit want dat ben ik zelf ook. Het ouderlijk huis van Hanneke staat midden in de polder en nadat Maarten in zijn stoere Audi TT zijn mooie bruid heeft opgehaald gaan we lekker wandelen in de Dintelse Gorzen. Daar zijn we niet alleen, nee Heckrunderen hebben we niet gezien wel een hele kudde nieuwsgierige schapen. In het mooie ochtendlicht is het hier heerlijk foto’s maken. Hanneke en Maarten zijn een heerlijk relaxt leuk stel. Hanneke is zeker geen gestresste bruid te noemen :) De wind zorgt voor een leuk schouwspel met de sluier waar we mooi foto’s van maken.

De ceremonie vindt plaats in het oude stadhuis van het vestingstadje Tholen. Het gezelschap past er net in, deze locatie maakt een bruiloft op eiland Tholen echt af. De babs is geen onbekende van het bruidspaar. De oom van Maarten mag het huwelijk voltrekken.

Na de kerkdienst in Dinteloord gaan we verder naar Restaurant Grevelingen. Met op de achtergrond de contouren van Bruinisse maken we nog even wat groepsfoto’s; één en al gezelligheid! Maarten en Hanneke, jullie zijn een fantastisch stel! Ik vond het tof jullie loveshoot en bruiloft vast te mogen leggen! Ik wens jullie een heel gelukkig huwelijk toe!
