Het is nog donker op deze decembermorgen als de bloemen van [Erika Klop](http://www.loveforblooms.nl/) op de Buick uit 1956 worden bevestigd. Na een sigaret – die komt vaker te voorschijn – is de vrolijke Niek klaar om zijn bruid op te halen. Rebecca, prachtig bruid met een gekleurde jurk, staat al helemaal klaar en na een knuffel met de hond gaan we op pad. Vanwege de regen is een verlaten fabriek ideaal voor het maken van wat foto’s. Niek staat erop dat er een klassiek plaat wordt gemaakt waarbij ze ernstig in de camera kijken. :) Dat het winter is, is niet alleen aan de temperatuur te merken, in de schaduw is nog sneeuw te vinden wat eerder die week is gevallen. We haasten ons naar Molen de Zwaluw, waar we lekker kunnen opwarmen voor de ceremonie. En die ring, gaat die nog om of toch niet?

Niek & Rebecca, jullie straalden! Ik vond het erg gezellig om jullie dag vast te leggen. Veel geluk samen!
