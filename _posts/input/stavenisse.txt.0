Wat zagen Gerhard en Maurien er prachtig uit en wat was de tuin en de feesttent mooi versierd met romantisch kant en mooie bloemen. In een stoere Morgan kon je Gerhard in de verte al aan horen komen. Na de ontmoeting hebben we foto’s gemaakt in een nabijgelegen oude vervallen boerderij met leegstaande schuur, prachtig! Heel bijzonder: de opa van Maurien (85 jaar!) was de ambtenaar van de burgerlijke stand om “de jongen uit de IJsselvallei” (Vaassen) met “het meisje van de punt van de wereld” (Stavenisse) in het echt te verbinden. Gerhard en Maurien veel geluk samen! 
